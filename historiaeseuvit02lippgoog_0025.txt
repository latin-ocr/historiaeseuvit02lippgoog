mxu l m: SS. mi. rAurmto nr socns t7

decertantis , incessum , cor ore pulvere quidem consperso
sordidatum, sed decoro oris abitu eximium, erecta et generosa
animi elationepost tantos cruciatus ad mortem gradientem, di-
vino S iritu revera completum, habitu philosophico, quo uti so-
lebat, oc est, indumento ad modum pallii humeros solum ob-
tegentis vestitum, familiaribus suis, quid illos ejus causa facere
velet, modesto et tranquillo animo praeci ientem , nutuque si-
gnificantem, et cum jam ad palum esset a ligatus vultum splen-
didum et hilarem servantem: quinetiam cum rogus longo inter-
vallo ab illo tamquam in ambitum orbemque exardesceret, hinc
illincque flammam ore ad se arripientem , et post haec verba ,
quae jam flammarum incendio-primum corpus attingente clara
voce profundebat, nempe Jesum Filium Dei ejus adjutorem fore,
constantissime cum silentio omnes cruciatus ad extremum -usque
spiritum tolerantem. Tale Porphyrii in martyrio certamen fuisse

. constal..

ξ 5. Cujus vitae exitum Seleucus confessor quidam ex militum
numero, Pamphilo nuntiavit: qui, ut par erat, e‘usmodi nuntii
ministro, quamprimum fuit eadem sorte cum illis martyribus
dignatus. Nam mox ut mortem nuntiaverat Porphyrii, et unum ex
martyribus osculo sancto salutaverat, eum milites quidam compre-
hendenteS, ad praesidem deducunt. Iste tamquam ejus profectio-
nem maturans,- quo Porphyrio comes itineris ad coelum suscepti
adjungeretur, extemplo capitis supplicio mulctari jubet. Hic in
Cappadocia natus, prae delecto juvenum glob0, qui in exercitu
Romano militabant, praeque illis, qui erant apud Romanos in
amplis dignitatum gradibus locati, non exiguum honorem ade-
ptus est. Aetate -enim florente, robore, proceritate, firmitateque
corporis glurimum omnibus militibus antecelluit: adeo ut aspectus
ejus cele ris», et omnium sermone praedicatus existeret, tota cor-
poris forma ac specie tum ob magnitudinem,tum ob ulchritu-
dinem et aptam membrorum compositionem admirabi is. Qui in
ipso tpersecutionis initio, plagarum perpessione in certaminibus
pro dei confessione susceptis admodum enituit: et ubi militiae
munere, quo fungebatur, spoliatus fuit, eorum qui ascetae, id est, “
pietatis cultores vel monachi, dicuntur, qui dies noctesque divi-
nis meditationibus se exercent, aemulum se et imitatorem effecit:
orphanis desertis, viduis omni ope destitutis, hominibus inopia
et corporis infirmitate afflictatis, instar patris alicujus indulgentis
et curatoriS‚ benigne prospexit et opitulatus est. Unde merito
quidem cum Deus ab ejusmodi pietatis officiis plus capiat oble-
ctationis , quam a victimis fumo redundantibus, et sanguine
aspersiS, ad insigne et eximium martyrii decus per ejus gratiam
accersitus suit. Hic decimus athleta inter eos quos supra ostendi-
mus, uno eodemque die mortem oppetiit; quo certe, ut apparet,
maxima quasi coeli porta Pamphili martyrio decora illa quidem

surius f Vitae SS. ς Vol. vl. θ 2

Ἷῲῖ-

