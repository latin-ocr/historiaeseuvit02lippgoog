mn 2 mansur. ss. mr. parm ET macl-:tum 55

sensit indicium. Sic factum est, ut et· visioni crederent, et fidem
Diaconi promissis non haberent.

5 5. Igitur Romam venientes, juxta basilicam beati Petri Apo-
stoli, quae dicitur Ad Vincula, in domo ipsiuS, cum quo vene-
runt Diaconi hospitium acceperunt, manseruntque cum eo per
aliquot dies, opperientes promissorum ejus adimpletionem. Sed
ille, qui suas pollicitationes perficere non valebat, ipsum quod
non poterat, quibusdam procrastinationibus palliabat. Tandem
locuti cum illc, cur eis illo modo vellet illudere, percontati sunt:
rogantes simul, ne se diutius fallendo detineret, et reversionem
suam vanis spebus impediret. His ille auditis, cum cerneret se
hujusmodi calliditate eis jam amplius non posse imponere, primo
notarium meum certum fecit de Reliquiis mihi promissiS, quod
eas habere non posset, eo quod frater suus, cui et domum et
cuncta quae habebat inde abiens commendaverat. negotiandi gra-
tia Beneventum esset profectus, ac se penitus ignorare quando
esset reversurus. Et quia ei Reliquias illas, sicut et caeteram
supellectilem ad servandum commiserat, n'ec omnino se scire
posse quid de his fecisset, quoniam eas in eadem domo nus·
quam invenisset: proinde videret quid faceret, quia de parte sua
nihil restaret quod sperare posset. Postquam haec notario meo
dixit, et ille se ab eo illusum ac male sibi impositum quereretur,
nescio quibus vanis ac frivolis etiam et presbyterum ‚Hildoini
allocutus, spe simili animatum a se fecit abscedere.

ἓ θ. Postridie vero cum valde tristes videret, hortatus est ut
simul cum illo ad coemeteria sanctorum-pergerent, videri sibi
quod in eis aliquid tale inveniri posset, quo eorum. desideriis sa-
tisfieret: nec fore ullam necessitatem, ut in patriam vacui re-
verterentur. Cumque eis hoc consilium placuisset, vellentque
ut quantocyus id, ad quod faciendum eos hortabatur, inchoa-
rent, more solito negotium dissimulavit, et ‚eos quorum animi
tunc paululum erant erecti, in tantam desperationem ‚hac dila-
tione dejecit, ut, omisso illo, statuerent in atriam quamvis in-
fecto negotio reverti. Sed notarius meus reco ens somnium, quod
puer suus viderat, coepit comitem suum hortari, ut sine hospite
suo irent ad coemeteria, ad quae visenda ille eos se ducere velle
promisit. Itaque invento atque conducto duce, locorumque mon-
stratore, primo ad basilicam beati Tiburtii martyris, in via La-
vlcana, tribus ab Urbe passuum millibus distante, veniunt, mar-
tyrisque tumbam ,quanta possunt diligentia contemplantur, et
utrum sic, ut alii non sentirent, aperiri posset, cauta circum-
spectione considerant. Deinde in cryptam eidem basilicae -conti-
guam, in qua beatorum Christi martyrum Marcellini et Petri
corpora erant tumulata, descendunt, atque explorata etiam illius
monumenti qualitate discedunt, aestimantes hoc factum hospitem
Suum posse latere. Sed aliter evenit atque arbitrati sunt. Nam

N

