ιΙΠΝΙΙ 6 m: s. NORTBERTO Episcopo 1¹73

ξ 22. Congregatis igitur clericis ferme quadraginta, et quam-
plurimis laicis, assidua consolatione vespere et mane fovebate05‚
et multiplicibus sermonibus hortabatur, ne desisterent a felici
proposito et spontanea paupertate, quam susceperant: et quod
docebat, velut aquila ,provocans ad volandum pullos suos, ope-
ribus demonstrabat. Cum autem multi religiosi, tam Episcopi
quarn :abbatem diversa consilia darent, alius eremiticam, alius
anachoreticam vitam, alius Cistertiensem Ordinem assumendum
suadentes: ille, cujus opus et consilium de supernis pendebat,
qui suum principium non sibi, non hominibuS, sed ei qui est
omnium rerum initium, commendabat, in corde suo cuncta con·
serens, ut sapiens velox ad audiendum, qui differt et reservat
in posterum, tandem ne professioni canonicae, cui etiam ipse, et
quotquot cum eo vivere volebant, intitulati fuerant ab infantia,
inferre injuriam videretur, regulam, quam beatus Augustinus
suis instituit, afferri praecepit. Apostolica enim vita, quam in prae-
dicatione susceperat, jam optabat vivere, quam quidem ab eo-
dem beato viro post Apostolos audierat constitutam et renovatam
fuisse. Quam cum allatam diligenter inspexisset, in paucis com-
positam, in multis tamen dispositam, statim in die natalis Domini
quae instabat instar Dominicae descriptionis, sub eadem et sta-
bilitatis in loce, et professionis gratia, ‘ad illam beatae perenni·
tatis civitatem singuli seipsos conscripserunt.

ξ 28. Quadam die cum reverteretur Rhemis cum quibusdam
sociis suis, et duobus novitiis, quos de seculo traxerat sermo di-
vinus ad eos sactuS, et incederent cum silentio per viam, de Deo
suo meditantes, vox quaedam de nube in auribus eorum in hunc
modum insonuit: Haec cst fratris Nortberti societas. Ad quam
vox altera ex altero latere respondit: Ex his duobus novitiis 'alter
non est de societate eorum. Audiebat hoc homo Dei, et alii qui
comitabantur eum, et rem taciti considerabant, nihil mali suspi-
cantes: sed tamen quidnam portenderet, haesitabant. At pater
Nortbertus‚ cui major incumbebat solicitudO, sciens non super-
vacuum esse quod ex permissione divina hae voces audirentur,
perquirebat a Deo omni orationum instantiii, quid sibi vellent
quae audierant, mores eorum et actus considerans de die in
diem, de quibus fuerant prolata. Cumque considerasset alterum
eorum minus devotum in consessione, levem in verbis, inquie-
tum corpore. inconstantem moribuS, tepidum in oratione, negli-
gentem 1n obedientia (erat autem Anglus): «Quid est, inquit, frater:
quid est quod gestas in corde? Expone quod latet. Si Deum quae-
ris, non est ulla creatura coram eo invisibilis: quia, ut ait Apo-
stoluS, omnia nuda et aperta sunt oculis equ. Veritatem quaeri-
=muS, et prout fragilitati humanae conceditur, in veritate ambu-
lare nitimur, nec est ulla veritatis et salsitatis conventio, nec aliqua
fidelis curn infideli participatio.» Cui ille caput agitandO, et leviter

