JUNII 9 niz* ss. Mai. ramo Er rauciano 221

corriperetur, J'ussit eos duci in amphitheatrum, quod est apud so-
rum urbis Numentanae, simulque leones duos ingentes in eos
immitti, quorum rugitus omnes ejus urbis cives exterruit. Cum
ergo venissent ad sanctos martyres leones cum impetu curren-
tes, ad pedes illorum se volutarunt, mireque illis blandiri et tan-
quam gratulari visi sunt. Voluit igitur PraeseS, ut illis revocatis
ursi ferocissimi dimitterentur, sed illi quoque omnis feritatis
obliti, ceu agni quidam sanctis blandiebantur, et ad eorum se
vestigia provolvebant. Dixerunt ergo sancti martyres: « Praeses
inique, en ferae agnoscunt Creatorem suum, et vos in cordis
caecitate permanentes, non cognoscitis eum, qui vos ad imagi-
nem et similitudinem suam creare dignatus est. » Tum vero po-
pulus inter se fremitus dabat et infinitos clamores in coelum,
credideruntque in Dominum viri amplius quingenti cum omni-
bus suis. Convenerant enim plurimi ad spectaculum etiam ex vi-
cinis urbibus, .

§ 6. Cernens vero l‘raeses se non posse illos superare, per-
multosque eorum causa credere in Dominum, capitis sententiam
in eos pronunciavit. -Ejecti sunt itaque extra amphitheatrum3 et ’
illic decollati. Corpora autern illorumprojecta sunt canibus: sed
neque ferae, neque aveS‚ neque muscae illa attingere potuerunt.
Porro noctu a Christianis fidelibus rapta sunt, et ad Arcus Nu-
mentanos intra arenarium deportata. Ubi cum magnum fecissent
planctum, nova sindone cum aromatibus ea involverunt, etjuxta
arenarium condiderunt, hymnis et psalmis per dies triginta in
Dei nomine vacantes. Magna vero illic beneficia exuberant usque
in praesentem diem. Annis autem aliquot evolutis, cumjain ces-
sasset persecutio *, multi Christiani in honorem beatissimorum
Martyrum illorum basilicam ibi construxere, sperantes se per
illos misericordiam consecuturos in nomine Domini nostri Jesu
Christi. Abest ea basilica ab urbe Roma milliario quartodecimo: ⁷
diesque natalis sanctorum Martyrum incidit in quintum Idus Ju-

nii: regnante Domino nostro Jesu ChristO, cui est honor in se-
cula seculorum, Amen.

’³¹ Anno cccxxx por Constantinum Magnum et Licinium facta Christianis potestas ecclesias ae-
dificandi et exornandi martyrum monumenta.

