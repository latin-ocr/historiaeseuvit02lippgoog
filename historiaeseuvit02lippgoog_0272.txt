256 DE s. BARNABA Arosrom JUNII Μ

Barnabas vero ad humanitatem propensior erat: quamobrem et
Marcum secum habens, in Cyprum navigavit.

ξ 14. Cumque eam insulam totam pera'grasset, populos multos
ad Christi fidem convertit, et Salaminam venit, ubi paulisper mo-
ratus est, edens miracula, et praedicans regnum Dei: quo loco
turbae multae ad Christi fidem accesserunt. Disputabat autem
cum Judaeis in Synagoga omnibus sabbatis, divinarum literarum
testimoniis Jesum Christum illum esse probans, quem Deus pro-
miserat. Omnes autem Barnabam reverebantur propter divinam
quamdam honestatem, quae in illius aspectu vigebat. Erat enim
oris specie valde gravis, habitu ac veste admodum tenui, cujus-
modi illorum est, qui, delicias abjicientes, in virtutis exercitatlone
versantur. Erat superciliis contractiS, et oculis hilaritatem prae
se ferentibuS, non torvum aliquid, sed grave quiddam in se ha-
bentibuS, et reverenter admodum deorsum spectantibus. Oris
honestas et labra decora, mellis suavitatem distillantia, in eodem
illo inerant. Non enim aliquid unquam pronunciabat, quod foret
supervacaneum. Ejus incessus composituS, et ab ostentatione alie—
nus, totus denique omni ex arte Apostolus Barnabas erat tan-
quam recta quaedam Dei co umna, omnium virtutumsplendore
illustris. ’

ξίὸ. Hic cum in urbe Salamina Christi praedicationem do-
ceret, venerunt e Syria Judaei quidam, qui maledicta in eum
conjicientes, quaeque ab illo dicebantur o pugnantes, turbam
contra ipsum excitaverunt, criminantes nihi veri ab eo dici: sed
quem ipse Jesum Christum fuisse diceret„ eum fallacem quemdam
hominem, et Deo ipsi contrarium fuisse, legem, prophetas et sab-
bati observantiam reprobantem. {idem et Barnabae interficiendi
op ortunitatem observabant. Sanctus vero Christi Apostolus Bar-
na aS, cum omnes fratres congregasset: α VOS, inquit, scitis ,
quomodo una vobiscum omni tempore versatus fuerim, unum
quemque admonens et hortans, ut in gratia et Domini nostri Jesu
Christi fide constanter permaneatis, et ejus praecepta observetis,
et ab omni pravo opere mentem et manus cohibeatis, Namque
oportet omnes nos sisti ante tribunal Christi, ut recipiat unusquis—
que propria corporis sui, quae fecerit, sive bona, sive mala: prae-
terit enim fiyura mundi hujus (2. Cor. v), et Dominus venturus
est de coelo Judicare vivos et mortuos. Nolite igitur negligentes ’
esse, scientes, quod qua hora non putatiS, Dominus noster ve-
niet. Aerumnas et labores libenter perferatiS, corda vestra spe
confirmanteS, quod adventus Domini prope sit. Recordemini quae
vobis saepe dixi, praesentis vitae reS, sive prosperae, sive ad-
versae illae sint, breves et caducas esse, omniaque baec celeriter
praeterire: futuri vero illius seculi bona semper in eodem statu
permanere, aeterna et finem nullum habentia. Neque enim rc—
gnum coelorum aliquando praeterire poterit: neque ‚judicium

