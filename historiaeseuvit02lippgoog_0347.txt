JUNII ⁴4 . na s. nasum {naono 331

conspexit Magnum Basilium in ecclesiam procedentem, aitque
socio suo: Frustra nos, opinor, mi frater, laborem hunc susce-
pimus. Hic namque cum tali sit ordine constitutus„ non est que-
madmodum per visum didici. Cernebat enim eum indutum stola
candida, clerumque sacrum, qui juxta illum erat, candidis ami-
ctum vestibus. Basilio autem procedente, ille stans in loco templi
secreto, desperabat visionis ipsi ostensae veritatem, ita secum di-
cens: Nos qui portavimus pondus diei et aestuS‚ nihil consecuti
sumus: et hic tantis stipatus turbiS‚ tantaque praeditus digni-
tate, ignis columna est? id mihi quidem prodigiosum videtur.
Eo igitur talia secum agitante, sanctus Episcopus mittit ad eum
suum archidiaconum, dicens illi: Abi ad portam,quae respicit
Occidentem, et illic in angulo templi invenies abbatem opertum
cucullo, et cum eo alium quemdam barbatulum, statura humili:
et caetera addidit quae ad ejus vultum pertinerent: dicesque ei:
Velis ingredi in presbyterium: vocat enim te pater tuus Archie-
iscopus. Beatus Ephraem ut per interpretem cognovit quae dice-
bantur, respondit: ErraS, frater: nos enim peregrini sumus.-
Abiens ergo archidiaconus, retulit haec ad virum sanctum.

ξ ²3. Interea illo legente sacros codices, vidit sanctus Ephraem
linguam igneam loquentem per os ejus. Rursusque vir beatus di-
cit Archidiacono: Vade, et dic ei: Domine Ephraem, velis te intro
recipere in ‘sanctum presb terium. obstupescens autem sanczus
Ephraem ad visionem, de it gloriam Dec, et flexo poplite, ait‘:
Yere magnus BasiliuS‚ vere columna ignis Basilius, revera Spi-
ritus Sanctus loquitur per os ejus. Petiit autem ab Archidia-
cono, ut ipsum excusaret: liceretque potius, expleto ministeri0‚
in secretario eum salutare. Peracto igitur ministerio, sanctus Ba-
silius intravit in secretarium, et accito ad se sanct) Ephraem,
reddidit salutationem in Domino, dicens: Gratus nobis advenisti,
o pater eremicolarum, qui Christi sectatores in deserto multipli-
casti, et daemones in Christo profligasti. Sed quorsum, Abba, hunc
tibi laborem sumpsisti? venisti videre hominem peccatorem: sed
Dominus laborem tuum justa mercede compenset. Respondit au-
tem illi reverendissimus Ephraem, etcum didicisset omnia quae
in illius corde suspicienda erant, una cum Abbate socio ex san-
ctis manibus ejus communionem accepit: cumque eos Basilius
convivio excepisset, ait'ad illum sanctus Ephraem: Pater reveren-
dissime, unam abs te gratiam peto: fac, oro, ut ea mihi donetur.
Cui Basilius: Dic, inquit, quid tibi velis: plurimum enim me
tibi debere fateor, praecipue quod ad meam usque praesentiam
accedere voluisti. Et reverendissimus Ephraem: Scio, inquit, pa-
ter te facile impetraturum a De0, quicquid ab illo petieris: oro-
que ut preceris eum, praestet mihi Graece ut possim loqui. Ad
quod Basilius ita respondit: Rem postulasti, quae meas excedat
vires: sed quia cum bona fiducia petiisti, veni Abba colendissime

