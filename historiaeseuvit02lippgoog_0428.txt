4⁴2 nn s. turcarias vincins JUNII ⁴6

catharina cuidam devotae foeminae apparenS‚ dixit: « Lutgardem
tibi interventricem et matrem adsciscas quae ab omnipotente Deo
parem mihi in coelis locum obtinebit. » In sacratissima Pentecoste
monialibus in Choro cantantibuS, Veni creator Spiritu& ii qui
in Choro erant, perspicue viderunt Lutgardem ad duos cubitos in
aera sublatam. Felicem illam quae tali miraculo meruit declarari:
et corpore sublevari a terra quae jam anima exultans in Domino,
in coelum sustollebatur. Obtulit sane seipsam quotidie Domino
holocaustum gratuitum, corpus alliciens inedia et JejuniiS, et
spiritum ab oratione non relaxans. Ne autem in cordibus soro-
rum quae eam non nihil aemulari videbantur, suspicionis ali-
cujus scrupulus haereret, Christus sponsam suam ejuscemodi
miraculo cohonestavit. Cum illa crebro vigilias continuaret, qua-
dam nocte super eam viderunt moniales non brevi spatio quod-
dam luminis jubar, quod ipsum quoque Solis splendorem vin-
ceret. Quod quidem lumen intro diffusum, non solum in illa,
sed in aliis quoque quae illud viderunt, vitae ratiam augmentavit.

ἓ 6. Movebatur vero commiserationis a ectu et pietatis spi-
ritu mirum in modum erga aegrotos et debiles, adeo ut ipsis
afflictis condolenS, plus ipsa spiritu affligeretur. Contulit ergo
illi Deus ita generatim gratiam curationum, ut si quid esset vitii
in oculo, vel in manu, aut pede, vel caeteris corporis membris.
ad contactum salivae vel manus ejus protinus curaretur. Cumque
ea causa hominum multitudine et frequentia obrueretur, saepius-
que in oratione impediretur, dixit ad Dominum: « Quorsum mihi
isthaec ratia Domine, cujus causa toties distineor, ne possim
vacare tiffii? Aufer eam a me, sed ita ut meliori munere commu-
tetur.» Respondit Dominus: « Quid vis igitur ejus loco accipere?»
Tum illa: « Volo, inquit, ut pro majori devotione possim intel-
ligere Psalterium. » Praestitit hoc illi Deus. Ut enim illo tempore
probatum est, Psalterium· tanto perspicacius intellexit, quanto
erat radiantiori luce illustrata. Sed cum postea necdum tantum
ex hac percepta gratia se proficere comperiret, quantum spera-
rat (reverentia enim velati mysterii, mater est devotionis, et res
celata, avidius quaeritur, et majori veneratione concupiscitur),
dixit Domino: « Quorsum vero attinet me idiotam et rusticam
monialem Scripturae arcana nosse‘?» At illi Dominus: «Quid vis
igiturt» et illa: «Volo, inquit cor tuum.» Et Dominus: «Quin ego
potius, ait, et cor tuum.» Respondit illa: « Sit ita Domine, at sic
tamen, ut cordis tui amorem cordi meo attempereS, et in te cor
meum possideam, omni tempore tua protectione securum. » Fa-
cta est igitur ab eo die quaedam permutatio cordium, vel potius
unius spiritus creati et increati per gratiae excellentiam. Deinceps
enim ita Christus cordi virginis inhaesit, eam communiens et
protegens. ut nec tentatio carnis, immo ne turpis quidem cogi·
tatio mentem ejus vel temporis puncto infestant.

