JUNII ⁴8 ³ nr. S. monuo Er soe. naar. 457

verberari, et praeconem ipsum clamare: Qui deos nostros pro
nihilo faciunt, et Imperatoris edictum non observant, ita peri-
bunt. Cum diutius Leontius verberaretur, et carnifices defessi
essent, ad Praesidem loquens: « Quamvis, inquit, corpus meum,
pessime homo, dilaniaveris, nunquam tamen animae meae do-
minus fueris. » ,tussit deinde Adrianus illum in ligno suspendi
et ejus latera atque crura lacerari. Qui cum diutius laceraretur,
neque quicquam aliud diceret, nisi hoc tantum: Deus, in te spe·
ravi, salva me, Domine; cumque coelum Martyr suspiceret, tunc
ad ministros suos Adrianus conversus: Deponite, inquit, illum
de ligno: scio enim, quod cum in coelum intueatur, deos ipsos
orat, ut requiem illi affimant, Ad haec S. Leontius dixit: «Pereant
dii tui, Adriane infelicissime, ego enim Deum meum precor, ut
robur ac vires mibi suggerat, quo tormenta tua sustinere pos·
sim. Cum igitur Adrianus Leontii mentem constantem et firmam
vidisset, rursus jussit in ligno eum suspendi, capite in terram
devolutO, et magnum saxum ex ejus collo pendere, ut ita cru-
ciaretur. At sanctus martyr generoso et forti animo cruciatus illos
perferens, ac coelum intuens, sic Deum oravit : Domine 2lesu Chri-
ste, qui corroborasti servos tuos Tribunum et Theodulum ad prae-
standam tui nominis confessionem, et me servum tuum supplicem
et peccatorem confirmeS, ut tormenta haec sustinere possim, ne-
que expectationi meae deesse velis.

§ 18. Tum Adrianus: « Scio, inquit, Leonti, diis nostris te
amicum futurum. ι At ille ι « Ego servus sum Dei altissimi: tu vero
deorum tuorum servus es. Cum illis igitur et tu, et exercitus tuus
peribit. » Porro Adrianus cum Leontii mentem stabilem vidisset,
illum jussit in carcere servari usque ad diem posterum. Ille vero
in carcerem ingressuS, per totam noctem psalmum 26 canebat:
Dominus illuminatio mea, et salus mea: quem timebo? Cum vero
psalmum caneret, Angelus illi apparuit, et dixit: Esto fortiS, Leonti,
ego enim tecum sum. Me Dominus Deus tuus misit, quem tu
quaeris. Cum vero dies illuxisset, jussit Adrianus ad se Leontium
adduci, quem sic affatus est: Numquid ‚ Leonti, cogitasti quid
tibi expediat? Tum sanctus martyr: (ι Cum semper, inquit, co-
gnoverim, quid mihi expediat, vanis tuis sermonibus restiti: quare
semel, bis et ter tibi affirmo, me nunquam commissurum, ut
derelinquam eum qui fecit coelum et terram, mare et omnia quae
in eis sunt, Dominum Jesum Christum Dei Filium, qui propter
nos homines Crucem pati voluit: illum, inquam. minime dese-
ram, in eo enim solo, et in ejus nomine spem collocanS, mise-
ricordiam consequar. » Tum jussit eum Adrianus in aere a qua—
tuor carnificibus suspendi, et vehementer verberari. Cum vero
ille verberaretur, clamavit Adrianus: Fac, Leonti, quod dicO, et
diis sacrifica: id enim si feceris , per deorum nostrorum salu-
tem ac benignitatem faciam, ut dignitatis gradum, et longe plura

