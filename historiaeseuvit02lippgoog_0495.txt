JUNII ⁴9 m: s. nsonA‘ro ssrlscoro 479

circa ultimos vitae suae annos multo senio fractuS, frequentique
labore et cura domestica debilitatuS, cellam suam solitae visita-
tionis gratia egredi non valeret: non tamen destiterunt S. Deo·
dati discipuli pro more, magistri sui tunicam eidem offerre, ne
dulcis ejus intermoreretur memoria. Igitur cum divina miseratio
gloriosum suum militem Hildulphum ab hujus seculi fluctuoso
mari ad portum salutis aeternae vocare statuisset, per dilectum
suum Deodatum dignatus est eidem transitus sui diem denun-
ciare, quatenus is utrique monasterio de bono Pastore providere
sata eret. Unde vir sanctus plurimum in Domino gavisus est,
quo ab hac lacrymarum valle ad perpetuae consolationis tran-
quillitatem mox erat assumendus, ut omnis lacryma ab oculis
ejus abstergeretur. Itaque propriis sui monasterii fratribus desi-
gnato Abbate domino Rainiberto, vallis autem Galilaeae domino
Marcinann0‚ feliciter obdormivit in Domino, ab incarnatione Jesu
Christi anno septingentesimo septimo,

ξ 21. Interea a devotissimis discipulis inviolabiliter fuitob-
servatum, quod a prudentissimis Magistris fuit institutum: vide-
licet, ut semel in anno'mutuas inviserent cellas, tanquam prae-
cipua pignora praeferendo sanctorum Patrum suorum tunicas.
Siquidem monachi S. Hildul hi, ipsius tunicam retinuerant sibi,
sicut et monachi vallis Galiaeae, S. Deodati. In quorum dela-
tione tanta veneratio exhibebatur, ut dulcissimi Patres ad filios
redisse post longa seculorum volumina crederentur. Quod si (pec-
catis exigentibus) coelestis ira in populum grassaretur, et sicci-
tate nimia, vel imbrium continua refusione, aut pestilentia, seu
qualicumque plagii plebs feriretur, mox hinc inde conglobata tu·
nicas patronorum suorum cum lacrymis et orationibus offerebat
et ingerebat divinis obtutibus: et amota est plaga: nam contra
desaevientis flagelli impetum tantum valebant sanctorum me-
rita et populi fides, ut sine mora misericordissimus Deus justi
judicii sui severitatem a plebe cohiberet, atque optatae miseri·
cordiae consolationem ei distillaret. Quae quidem consuetudo tam
religiosa ac pia integerrime inter haec duo coenobia conservata
est, donec sancta corpora plurimis miraculis exornata subleva·
rentur de terrae gremio Quocirca sicut tunc solebant discipuli
Magistrorum tunicas offerre, ita nunc eorum posteri corpora san-
ctorum suscipiunt et animarum exuvias

ξ ²2. Sufficiant igitur haec religiosis animis, quae pauperculo
sermone cursim explicuimuS‚ de piissimi Patris nostri Deodat
gestis, vix attingentes pauca de innumeris, minima de maximiS,
quibus clementia Dei in terris sanctum suum glorificavit pro vitae
Suae meritis. Caeterum tot et tantis uotidie miraculis venera-
bile corpus eJus nobilitatur, ut vix a conscribendum ea suffi-
ciat calamu8‚ nec aliquis possit habere dubium , quin spiritus ejus
inter suprema regnet angelorum agmina.

