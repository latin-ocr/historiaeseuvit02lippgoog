494 nn s. ammanus ABBATISSA JUNII 23

quam habuerat in conjugem Earconhertus rex cantuariorum:
et cum sexdecim annos esset sepulta, placuit eidem sorori
Abbatissae levari ossa ejus, et in locello novo posita, in ecclesiam
transferri. Jussitque {uosdam e fratribus quaerere lapidem, de
quo locellum in hoc acere possent. Qui ascensa navi (ipsa enim
regio Elge, undique est aquis et paludibus circumdata, neque la-
pides maj0res habet) venerunt ad civitatulam quamdam desola-
tam, non procul inde sitam, quae lingua Anglorum Grandacestir
vocatur, et mox invenerunt juxta muros civitatis locellum, de
marmore albo pulcherrime factum, operculo quoque similis lapi-
dis aptissime tectum. Unde intelli entes a Domino suum iter esse
prosperatum, grates agenteS, retu erunt ad monasterium. Cumque
cor us sacrae virginis ac sponsae Christi aperto sepulcro esset
pro atum in lucem, ita incorruptum inventum est, ac si eodem
die fuisset defuncta, sive humo condita: sicut et praefatus anti-
stes Wilfridus, et multi alii, qui novere , testantur. Sed certiori
notitia medicus CinfriduS, qui et morienti illi, et elevatae de tu-
mulo adfuit, referre erat solitus, quod illa infirmata, habuerat
tumorem maximum sub maxilla: et jusserunt me, inquit, incidere
tumorem illum, ut efflueret noxius humor, qui inerat. Quod dum
facerem, videbatur illa per biduum aliquanto levius habere, ita
ut multi putarent, quod sanari posset a languore. Tertia autem
die prioribus aggravata doloribuS, et rapta confestim de mund0,
dolorem omnem ac mortem perpetua salute ac vita mutavit.

ξ 4. Cumque post tam multos annos elevanda essent ossa de
sepulcro, et extento desuper papilione, omnis congregatiO, hinc
fratrum, inde sororum psallens circumstaret, ipsa autem Abba-
tissa intus cum paucis ossa. elevatura et delatura intrasset, re—
pente audivimus Abbatissam intus clara voce proclamare: Sit
gloria nomini Domini. Nec multo post clamaverunt me intr0‚
reserato ostio papilionis, vidique elevatum de tumulo et positum
in lectulo corpus sacrae Deo virginis, quasidormientis simile.
Sed et discooperto vultus indumentO, monstraverunt mihi etiam
vulnus incisurae, quod feceram, curatum, ita ut mirum in mo—
dum pro aperto et hiante vulnere, cum quo sepulta erat, tenuis-
sima tunc cicatricis vestigia apparerent. Sed et linteamina om-
nia, quibus involutum erat corpus, integra apparuerunt, et ita
nova, ut ipso die viderentur castis ejus memhris esse circumdata.
Ferunt autem, quia cum praefato tumore ac dolore maxillae sive
colli premeretur, multum delectata sithoc genere infirmitatis, ac
solita dicere: (ι Scio certissime, quia merito in collo pondus lan-
guoris port0, in quo juvenculam memini me supervacua moni-
lium pondera portare: et credo, quod ideo me superna pietas
dolore colli voluit gravari, ut sic absolvat a reatu supervacuae
levitatiS, dum mihi nunc pro auro et margaritis, de collo rubor
tumoris ardorque promineat.»

