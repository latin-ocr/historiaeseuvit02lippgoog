542 m: S. mancum vnto. m· nar. JUNII 25

Nunc autem quid faciam tibi, filia mea? Or0, ne senectutem
Briennae dehonestes, ne laborem spiritalis matris tuae inanem
efficias. Memoria repetas, certatores illos, qui ante te fortiter et
gloriose martyrium passi sunt, victoriae coronam ab illo coelesti
certaminum Praeside percepisse.. Non viros solum, sed etiam mu-
lieres recordare; Libiam et ,Leonidem sorores illas duas quae
martyrium gloriose pertulerunt: e quibus Libia ipsa gladio per-
cussa, capite privata est. Leonis vero in ignem conjecta fuit. Re-
cordare quemadmodum puella Eutropia *, duodecim annos nata,
martyrium sustinuerit. An non semper Eutropiae obedientem ani-
mum, ct ejus tolerantiam ac patientiam admirabariS, cum eam
Judex i se vinculis exsolutam, sagittis peti jussit, ut prae metu
fugerethed illa matrem ita sibi dicentem audiens: Filia mea
Eutropia. vide ne fugias: manus sibi post terga devinxit, et sa-
gittis percussa in solum cecidit, et statim spiritum emisit, 'et
matris praeceptum non violavit. Nonne puellae hujus patientiam
tu semper admirata es? Et illa quidem puella erat, omnium li-
terarum rudis atque ignara: tu vero etaltarum magistra existis.»

ξ 15. Cum haec et his plura dicerentur, nox praeteriit, et
dies illuxit. Post ortum autem solis, tumultus et clamor, ab his
qui urbem illam incolebant, emittebatur, cum Lysimachus et
Selenus eo venissent. Ut igitur Christiani multi a militibus ca-
pti, etin carcerem conjecti fuerunt, quidam ex Graecorum nu-
mero ad Selenum de monasterio illo significarunt. Ille autem
statim misit in monasterium milites. Qui cum illud circumdedis-
sent, et portas securibus persi-egissent, facto impetu in monaste-
rium irruerunt, et statim Briennam comprehensam gladio inter-
ficere voluerunt. Sed Febronia, cum periculum imminere vidisset,
se ad militum pedes abjiciens, dixit: « Obtestor vos per Deum
coelestem, me me prius demedio tollite, ne dominam meam
morientem videam. » Dum haec Febronia diceret, Comes ille, qui
Primus vocabatur, supervenit, indignatusque adversus milites, eos
e monasterio expulit, et Briennam alloquens: «Ubinam, inquit,
sunt aliae, quae in monasterio isto erant? » Illa vero respondit:
« Prae metu omnes secesserunt. -— Utinam, inquit PrimuS, et vos
secessissetis: » et adjunxit : « Liceat vobis salvas abire, quocumque
volueritis» Mox secum milites abducens, e monasterio discessit.
Cumque ad praetorium venisset, adiit Lysimachum. Cui Lysima-
chus dixit: « Verane audivimus de monasterio illo? -· Vera, inquit
Primus. Cumque illum seorsum duxisset, haec addidit: «Omnes,
quae erant in monasterio illo, fugae se dederunt, neque inveni·
mus, nisi duas vetulas, et unam adolescentem mulierem. Mirum
autem quiddam et peregrinum tibi significare possum, quod vidi
in monasterio. Illam profecto adolescentem vidi ejusmodi sormam
habentem, qualem hactenus nullam inter mulieres aspexi. Scit

⁸¹ Libia, Leonis (vel Leonidts) ot Eutropia virgo memorantur iu nsi-tyrol. Rom. xv huj.

