576 nr: s. AnALaEaro 13va J UNII 25

illic miraculis coruscaret: quae quidem tam multa sunt, ut si
ea singulatim describere velimus, non modo, difficilem sed etiam
impossibilem et cui pares esse nequeamus, laborem suscepturi
simus. Quamobrem necesse est eum nos imitari, qui amoena prata
perlustrans, dum, quos decerpat flores, animi dubius est, eatenus
suo desiderio moderatur, ut tot carpat, qui sufficiunt ad dele-
ctationem, non qui suo pondere premant abeuntem. Ita et nos ea
debemus uti mediocritate, ut recitatio compendiaria et studiosiS‚
et fastidiosis vicissim satisfaciat. Caeterum ut fidem dicendis ad-
struamus, non valde nobis laborandum credimus, curn profecto
absurdum sit inde apud fideles aliquem ambi itatis scrupulum
existere, unde, auctore Deo, certum est, incre ulos pristino vale-
fecisse errori.

ξ 9. Mulier quaedam Esewar nomine, S. Adalberti servitio
se devovit, certo sibi persuadens, inopiam et an ustias viduitatis
suae, ejus patrociniis relevatum iri. Cumque mu tis annis devotis
institisset obsequiiS, piratae in ea loca irrumpenteS‚ ornnem cir-
cumquaque regionem hostiliter devastarunt: direptisque rebus et
facultatibuS, homines captivos abduxerunt. Mansit autem sola
haec vidua, in tanta vastitate quid ageret, quo se verteret, mo-
dis omnibus ignorans: quippe quae prorsus nihil haberet alimo-
niae, nec,ubi vel unde eam compararet, ulla ei copia suppete-
ret. Tandem hoc unum ei reliquum fuit, ut de consueta sancti
Adalberti benignitate confideret. Nec sanctus despexit de ipso
bene sperantem, sed opportunum illi remedium et opem tulit:
quotidianum ei victum ab Oceani litoribus subministranS, atque
. hoc ipso satis declarans, quam verum sit, Deum timentibus nihil
deesse. Non potuit pia vidua communem sentire calamitatem ,
quae specialius sancti Adalberti patrocinium sibi conciliarat.

ξ 10. Postea vero resbyter uidam. Amalathus nomine, of-
ficii sui religiosus cu tor, ange ico est oraculo admonitus ‚ ut
instaurandae sancti Adalberti ecclesiae, sine ulla dilatione operam
daret. Ne qua autem posset illi inhaerere ambiguitas, eadem visio
etiam aliis tribus viriS, laicis illis quidem, sed bene religiosiS,
oblata est. Qui cum ei quid vidissent indicassent, et ille omnia
videret cum sua visione consentire, multo ad aggrediendum o us
factus est alacrior. Itaque accitis undique operariis, in opus il ud
ferventer incubuit. Ubi autem artifices materiam comportatam
inspexere, trabem unam caeteris multo breviorem viderunt: eaque
re non mediocriter afflicti, in alterum diem distulere consultatio-
nem. Mane vident praesenti Dei beneficio trabem illam etiam cae-
teris longiorem, multaque affecti laetitia, tanto accuratius coepto
insistunt labori, quanto certius cognovere etiam divinis se mir-a-
culis confirmari. Erat autem ecclesia illa, sanctissimo Adalberto
consecrata, ad litus maris sita, atque ea causa piraticae infestationi
exposita. Sed quam admirabiliter saepius eam potenti miseratione

