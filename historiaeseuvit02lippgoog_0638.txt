618 na s. samsom: xauonocao J UNII 27

quaecumque poterant incitare desiderium ejuS, qui secundum
carnem, inquam, vivit, et non secundum splritum, ut dicit di·
vinus Apostolus. Illi autem tenuiter et frugaliter vivere, erat bo-
num per se expetendum, omnibus quidem divitiis beatiuS, quavis
vero gloria ad dignitatem excellentius. Imperatoris certe libera-
litatem et munificentiam opportunis et validis recusavit excusa-
tionibus: « Illa mihi daS, decens, o Imperator quae lubenter re·
liquipropter Christum, ut qui multas possiderem pecunias. et
multas haberem possessiones. Quomodo ergo ea accipiam, sine
quibus vivere aperte inveni utilius, et a quibus prudenter disces-
sisse, Deo esse conjunctuS, dilucide est ostensum? Quod si pro-
pter summam tuam benignitatem et humanitatem, vis nobis ali-
qua in re gratificari, id fiat Deo potiuS, et ita quod factum fuerit,
ad nos quoque transibit. Fiet autem hoc, si prope meam domun-
culam, quam et ipse habito, et aliquos ex iis qui morbis labo-
rant introducens cur0, pro viribuS, aegrotantibus domum aptam
excitaveris. Hoc enim ubi et clarum nomen pariet, et conciliabit
mercedem quae auferri non poterit. » Audivit Imperator, et quod
petitum suerat, lubenter admisit, tanquam donum potius, quam
tanquam petitionem. Et statim (tunc enim divinum construebat
templum nomine Dei Sophiae) jussit ut id quoque simul aedifi-
caretur prompto et alacri animi studi0‚ et eorum, qui aedifica-
bant, magna multitudine, et omnium impensarum copia, ipso
quidem sup editante liberaliter, ex magni vero Samsonis sententia
effecto aedi iciO. Postquam autem pulchre et magnifice fuit aedi-
ficatum, et ab ejus fuit nomine denominatum, protinus illi fuit
permissum. Et ipse erat divinus ille Samson, cui commissa fuerat
domus administratio. ·

ἓ ss. AdJicitautem Imperator aliud quoque dignum Imperato-
ria munificentia. Non exiguam enim suorum bonorum partem, et
non sine egregio proposit0‚ huic aedi sanctae consecrat, divisam
scilicet ex praedis quas admirabilis ille Belisarius ad eum attu-
lerat e terra Assyriorum, quae re vera erant praeclarae et opi-
mae. Deinde domum quoque munit donis ossessionum, quae et
ad alios ejus sumptus sufficiebant, et ad a imentum medicorum,
eteorum quibus erant alia‘commissa munera. Cum multos au-
tem annos sic transegisset ille beatus in cura gerenda aegroto-
rum, de quibus omnibus erat instar patris solicituS, et jam ad
gravem devenisset senectutem, et corpus imbecillum ei mortem
parturiret, parum quidem aegrotat, et quod posset ostendi esse
prooemium et occasio mortis. Moritur autem non tristiS, neque
graviter et aegre ferens decessum, ut solent animae quae cor·
poris et mundi nimio tenentur amore: sed leviter et hilariter,
ut qui pulchre sciret, a quo vocaretur, et a qua perturbatione
ad quam transiret requiem, et quantae voluptates essent beatam
ejus animam excepturae. Ex laboribus enim remuneratione5‚ et

 

