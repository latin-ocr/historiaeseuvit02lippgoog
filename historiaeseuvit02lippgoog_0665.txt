JUNII 29 ως ss. Arosrous remo cr ranno 645

tam infernae, quam supernae? Non invenio orationem dignam
ad laudandum eos, qui nostrum genus laudavere: qui universam
terram et mare obiere, et peccatorum radices evulsere et pietatis
semina deJecere in cordibus hominum, qui erant increduli. Petrus
magister Apostolorum, Paulus cognitor oeconomiae supernarum
vir-tutumzlPetrus frenum ingratorum ludaeorum, Paulus adhor-
tatlo gentium.

ξ ². Vide autem excellentem Domini sapientiam. Petrum qui-
dem elegit ex piscatoribus: Paulum autem ex iis qui consuebant
tabernacula. Et quod electionis uidem apparet, est ex iis artibus:
quod autem intelligitur, est valde admirabile, quia Dei quoque
est electio. Quoniam enim obruebatur loria ludaeorum, pisca-
tori commisit DeuS, ut scrutaretur pro unda maris, quod perci-
pitur intelligentia: dicens ei: Vade ad mare, et jace hamum, et
cum qui ascenderit, pri-mum piscem sustuleris, aperi os ejus, et in-
venis staterem (Mania. xvn, 26). Mare dicens, mentem ludaeorum
instabilem: hamum autem, doctrinae verbum artificiosum: et
piscem, legem. Aperire autem os ejus, significat eam interpretari:
quomodo rursus in eo invenire staterem, significat examinare
ipsam spiritaliter. Paulo autem, utpote sutori tabernaculorum ,
totas gentes tradidit, ut eos qui lege et gratia nudati erant, pelle
indueret coccinea quae aqua et sanguine Domini tincta fuerat.
Audivit enim ipse quoque Dominum ad ipsum clamantem: Ad

entes procul ego mittam te. Ο beata d as, cujus fidei sunt cre-
ditae animae mundi universi. Petrus p mcipium fidei orthodoxae,
magnus interpres sacrorum Ecclesiae, Christianorum necessarius
consiliarius, thesaurus supernarum virtutum, qui fuisti honoratus
a Domino Apostolus. Paulus magnus praeco veritatis, orbis ter-
rarum gloriatio: qui es homo in coelis, et Angelus super terram,
gloria Ecclesiae: qui volas ‘aquila in excelsis. qui es lyra spiritus:
qui es hirundo et cicada, qui instrumentum Dominicum, qui
vi ilans Christi minister.

ἓ 8. Paulus et Petrus juncti boves Ecclesiae, qui universo orbi
terrarum bonam intulerunt negotiationem, qui crucem pro jugo
sustulerunt, pro onere autem, nomen salvatoris: pro collaribus
vero, testamentum scripturarum: pro stimulo, gratiam spiritus.
Paulus et PetruS, qui Ecclesiam tn dies laetificant, receptacula
spiritalia, orbis terrae publica diversoria, sanctae interpretandae
Trinitatis instrumenta, a Deo Verbo susceptae carnis oeconomiae
interpretes. Petrus, amor meus spiritualis: Paulus, vas electionis,
meus baculus. PetruS, templum Dei: Paulus, os Christi: quies
trium cubitorum, et ad tertium coelum pervenis: qui loco circum-
scriberis, et mundum universum Domino circumscribis: qui ab
Jerusalem et circumcirca usque ad Illyricum sparsisti Evange-
liumn: qui es velox cursor, qui divina es impletus gratia: Cui fecit
Dominus testimonium, quod portes nomen ejus in conspectu

