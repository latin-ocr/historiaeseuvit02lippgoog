JUNII 30 ηε s. mssm maumam Emsc. 665

velut totus in lacrymis defluenS, semetipsum curn magna cordis
contritione mactabat. Cujus et vitam et exitum quodam venera—
bilis vitae Diacono, qui ab eo fuerat nutrituS, referente cognovi.
Ajebat enim, quod quadam nocte ejus Presbytero per visum Do-
minus astitit, dicens: Vade etdic Episcopo: Age quod agis, ope-
rare quod operaris: non cesset pes tuus, non cesset manus tua:
natali Apostolorum venies ad me, et retribuam tibi mercedem
tuam. Surrexit Presbyter: sed quia e vicino Apostolorum nata-
litius dies imminebat, tam propinqui exitus diem Episcopo nun-
ciare pertimuit. Alia nocte Dominus rediit, ejusque inobedientiam
vehementer increpavit, atque eadem jussionis suae verba retexit.
Tunc Presbyter surrexit, ut pergeret, sed rursus infirmitas cordis,
impedimentum facta est indicandae revelationis. Ad admonitio-
nem quoque iteratae jussionis obduruit pergere, et quae viderat,
manifestare neglexit. Sed quia magnam mansuetudinem contem-
ptae gratiae major solet sequi ira vindictae, visione tertia Domi·
nus apparenS, jam verbis addidit verbera, ettam districta caede
mactatus est, ut in eo duritiam cordis emollirent vulnera corporis,
Surrexit ergo eruditus ex verbere, perrexit ad Episcopum, eum-
que jam ex more juxta beati Juvenalis martyris sepulcrum ad
offerendum sacrificium consistentem reperit, secretum a circum-
stantibus petiit, seque ejus pedibus stravit. Cumque eum ubertim
flentem Episcopus vix ad se levare potuisset, laerymarum causas
cognoscere studuit. llle vero relaturus ordinem visionis, prius
vestimento ex humeris devoluto, detexit plagas corporis (ut ita
dicam) testes veritatis et culpae, monstravit quanta animadver-
sione districtionis membra illius accepta verbera livore inflicto
sulcaverant. Quae mox ut Episcbpus vidit, exhorruit, et quis sibi
talia facere praesumpsisset, cum magnae obstupefactionis vocibus
inquisivit. At ille respondit, haec se pro ipso fuisse perpessum.
Excrevit cum terrore admiratio. Sed nullas jam Presbyter inqui-
sitioni ejus moras adjicienS, secretum revelationis aperuit, eique
jussiones Dominicas, per ea quae audierat verba, narravit, di·
cens: « Age quod agis, operare quod operaris: non cesset manus
tua, non cesset pes tuus: natali Apostolorum venies ad me, et
retribuam tibi mercedem tuam. » Quibus auditiS, Episcopus in
oratione se cum magna cordis contrititone prostravit. Et qui
oblaturus sacrificium ad horam tertiam venerat, hoc pro extensae
orationis ma nitudine, ad horam nonam usque protelavit: atque
ex ipso jam die magis magisque aucta sunt ei lucra pietatis, fa-
ctusque est tam fortis in o ere, quam certus ex munere: quippe
qui eum, cui debitor ipse uerat, ex ea promissione, Jam coeperat
habere debitorem.

ξ cl. Huic autem consuetudo fuerat, singulis annis natalitio
Apostolorum die Romam venire: jamque ex hac revelatione
suspectus, venire juxta morem noluit. Eodem ergo tempore

